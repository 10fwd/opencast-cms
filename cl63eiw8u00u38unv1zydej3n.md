# Carbon: C++'ın ardıl'ı

Başlık biraz iddialı gelmiş, hoşunuza gitmemiş olabilir. Ancak bu ay gerçekleşen [CppNorth konferansı](https://cppnorth.ca/)nda Google'da geliştirilen [Carbon programlama dili tanıtıldı](https://www.youtube.com/watch?v=omrY53kbVoA). Bu tanıtımda Carbon'u bu ifadeler ile tanıttılar.

Google'ın bir süredir sistem seviyesine "daha yakın" programlama dili Go'yu parlattığının farkındasınızdır. Yine de Go'ya yönelik, piyasadaki en etkin rakibi Rust ile karşılaştırıldığında birbirinin ikamesi olamayacağı yönünde bazı değerlendirmeler bulunuyordu. Elbette bunlar son derece teknik ve hali hazırda bu katmanda yazılım geliştiren insanların hayatında detay farklılıklar oluşturan unsurlar.

C++'ın yetersiz kaldığı problemleri çözüp, yine C++ ile benzer bir yetenek kümesi sağlamayı hedefleyen Carbon; okunabilirlik ve Rust gibi nispeten yeni sayılabilecek dillerde de bulunan "çift yönlü interoperability"i sağlamak dilin birincil amaçları arasında.

Açık kaynak kodlu olarak Apache2 lisansı ile geliştirilen [Carbon'un kaynak kodları](https://github.com/carbon-language/carbon-lang)na GitHub üzerinden erişebiliyorsunuz.

Başlık konusuna geri dönersek, kişişel yorumum topluluk C++'ın mirasçısını Rust olarak görmeye daha yatkın. Şu ana dek yazılım dil ve araçlarında gördüğü boşlukları değerlendirmesi ile tanıdığımız Google, burada Rust'ın arkasındaki rüzgarı kesip öğrenmesi daha kolay bir dil sunarak C++ topluluğunu ekosistemine dahil etmek istiyor olabilir.

Sonuç olarak çok yeni tanıtılan bir dil olduğunu hatırlatmakla birlikte, merak edenlerin GitHub hesabını incelemelerini tavsiye ederiz. Yine GitHub hesabı üzerinden aldığımız kod örneklerini aşağıda paylaşıyoruz.

Örnek Carbon kodu:


![Örnek Carbon kodu](https://cdn.hashnode.com/res/hashnode/image/upload/v1658913421270/3NPBEGuBa.png align="left")


Bir de C++ ile Carbon karşılaştırması:


![C++ ile Carbon karşılaştırması](https://cdn.hashnode.com/res/hashnode/image/upload/v1658913751108/aSzWhWKRk.png align="left")
